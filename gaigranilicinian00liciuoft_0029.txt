PRAEFATm. XV

676 gestas composuit et absolutum fuisse et auctori nostro perno-
tuisse sequitur — nisi forte Granium, quum iam antea opus suum
conscripsisset, Sallusti mentionem postea intulisse statuendum erit.
Quae utut se habent, tamen perspicuum est, Annales nostros certe
non ante annum a. U. c. 714 vel 715 (a. Chr. 40 vel 39), confici
potuisse, quo tempore Sallustius Historias scribere aggressus est13
quin etiam veri similius videtur, eos aliquot saltem annos postea,
et fortasse etiampost mortem Sallusti, sive post annum a. U. C. 720
(a. Chr. n. 35), conditos fuisse, etsi Verba Liciniani: Sallusti opu-s·
nobi-s· occurrit certum temporis momentum non indicant.

Constat igitur AnnaleS, de quibus agimus, post Sallusti opus
editos fuisse3 neque vero recentiores esse quam Titus Livius sta-
tuendi sunt. Nam et stilus, etsi vigorem habet et iucunditate qua-
dam impletus est, incomptus tamen atque durus: ita ut haud facile
credi possit, Grani libros, post Livium editos, vel unum alterumve
lectorem sibi comparaturos fuisse. Accedit, quod ratio illa, qua
Granius noster in historia conscribenda utitur ea est, quae non tam
causas et eventus rerum gestarum explicat easque secundum nexum
qui intercedit continua oratione legentibus exponit, quam singulas
pro tempore quo gestae sunt suis¹annis distribuit, ita ut non Histo-
rias sed Annales potius conscripsisse noster iudicandus sit. Eadem
vero ratione ante Livium, si Sallustium cum aliis paucis excipias
historici Romani res gestas populi omnes tractavere: quemnam au-
tem putas lectorum post Livium tam frigido exilique opere (16-
lectari potuisse? quemnam denique scriptorem ita temerarium, ut
tam ingentem laborem susciperet, si historias Titi Livi antea per-
legisset? Denique nostrum Livio re vera ante oculos fuisse, ni fallor
locus ille ostendit, quem infra fol. IX⁶ de morte G. Papii Μ1111112

1) Cfr. Sallust. ed. Kritz, Lips. 1856, pag. 24. 2) pag. 43 extr.

